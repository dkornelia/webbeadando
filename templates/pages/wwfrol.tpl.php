<div>

<img src="./images/teknos.jpeg" alt="Tengeri teknős">

<p>
Az élővilág sokféleségének megőrzését az élőhelyek és a veszélyeztetett fajok védelmét célzó projektjeink segítségével érjük el. A világ minden táján számos kiemelten fontos régió területének védelméért harcolunk nap mint nap, ezzel elősegítve olyan ikonikus és veszélyeztetett fajok megóvását mint például az emblémaállatunk, az óriáspanda.</p>

<p>Kiemelten fontosnak tartjuk, hogy minden erőnkkel igyekezzünk megakadályozni a környezetszennyezés mértékének növekedését, és azért dolgozunk, hogy a kevesebb hulladéktermeléssel és az alternatív energiaforrások használatával egy fenntartható jövő lehetőségét biztosítsuk az emberek számára.</p>

<p>A biológia sokféleség megőrzése és a környezetszennyezés mértékének csökkentése mellett nagy hangsúlyt fektetünk arra, hogy minél több emberhez eljuttassuk a fenntartható fejlődés gondolatát. A mai pazarló fogyasztói társadalomban úgy gazdálkodunk az erőforrásainkkal, mintha azok végtelenek lennének, pedig Földünk már most is kimerülőben van. Jelenleg úgy élünk, mintha lenne még egy bolygónk tartalékban. Ha nem változtatunk az életvitelünkön, az globális katasztrófához vezet majd. A WWF azon munkálkodik, hogy olyan lehetőségeket, ötleteket és mechanizmusokat mutasson, amelyekkel elkerülhető Födünk kiszipolyozása, és egy fenntartható jövő vehesse kezdetét.</p>

<p>Víz nélkül nem lenne élet a Földön. Az édesvízi ökoszisztémák a Föld legváltozatosabb élőhelyei közé tartoznak. A víz az emberi élethez és a természeti rendszerek működéséhez egyaránt elengedhetetlen, ezért megőrzése az emberiség közös érdeke. </p>

<p>Az édesvízi ökoszisztémák és az óceánok egyaránt előkelő helyen vannak a WWF természetvédelmi programjai között, szoros összefüggésben a kiemelt fontosságú élőhelyekkel, mint például az Amazonas-őserdeje, vagy a Kongó-medence, illetve a kulcsfontosságú fajok megőrzésével, mint például a tigris.Fotó: WWF Magyarország</p>

<p>Az óceánok élővilága kapcsán, ha területet kell megemlíteni, akkor a Nagy-korallzátony jelentősége emelhető ki, illetve a Földön valaha élt legnagyobb faj, a kékbálna védelme.</p>

<p>A Föld folyóvizekhez, szárazföldi tavakhoz kötődő élőhelyei a legsérülékenyebb természeti rendszerek, ugyanakkor az erdők biológiai sokféleségét követően a legösszetettebb állat- és növényvilágnak nyújtanak otthont.</p>

<p>Az édesvízi ökoszisztémákra az emberi tevékenység miatti egyre jelentősebb klímaváltozás, és az éghajlat szárazodása romboló hatással van, de a folyóinkkal, ártereinkkel való megfelelő gazdálkodással és vízhasználattal mérsékelhetjük ezeknek a folyamatoknak a negatív hatását.</p>

<p>A rendkívüli odafigyelésre azért is szükség van, mert a felmérések szerint az elmúlt évszázadban a vizes élőhelyek közel fele eltűnt, és ezzel együtt az édesvízi fajok jelentős része kipusztult. Ha ez a folyamat ebben az ütemben zajlik, akkor fajok és élőhelyek százainak inthet búcsút az emberiség.  </p>
</p>
</div>